---
layout: frontpage
permalink: /
title: Welkom op Maaspoort KIDS
carousel:
- name: Bibberspiraal
  image: /assets/images/evenementen/2021-06_bibberspiraal.jpg
- name: Maaspoort Kids Repair Cafe
  image: /assets/images/evenementen/2021-06_repair_cafe.jpg
- name: Zonnebloem actie
  image: /assets/images/evenementen/2021-04-21_zonnebloem_actie.png
- name: Paas knutsel actie
  image: /assets/images/evenementen/2021-03-17_paas_knustel_actie.png
- name: Maak je eigen sleutelhanger
  image: /assets/images/evenementen/2021-03_sleutelhanger.png
- name: Online goochel workshop
  image: /assets/images/evenementen/2021-01_goochelen_met_Marc_Luijben.jpg
- name: striptekenen
  image: /assets/images/evenementen/2020-12_striptekenen.jpeg
- name: soldeer kerst boom
  image: /assets/images/evenementen/2020-12_soldeer_kerst_boom.jpeg
- name: bouw eigen wekker
  image: /assets/images/evenementen/2020-12_bouw_eigen_wekker.jpeg
- name: Online familie quiz
  image: /assets/images/evenementen/2020-12_familie_quiz.jpeg
---

Nu de verspoeleingen van kracht zijn, kunnen we weer dingen gaan organiseren. En we hebben volop plannen. Twee acties zijn al gepland.

# Bouw je eigen bibberspiraal

Je eigen bibberspiraal bouwen en meteen testen wie de beste stalen zenuwen heeft.

We gaan eerst allemaal een bibberspiraal bouwen, en daarna sluiten we de middag af met een wedstrijd voor de eer om te bepalen wie z’n zenuwen het best de baas is. De spiraal mag je natuurlijk meenemen zodat je thuis nog eens kunt kijken of je je ouders kunt verslaan.

Wanneer: zaterdag 12 juni van 2 tot 4 uur
Waar: SCC de Schans in de Maaspoort Kids ruimte
Voor: kinderen uit de Maaspoort van 7 tot 12 jaar
Ticket: Er is plaats voor 5, reserveer snel je plekje [in Eventbrite](https://www.eventbrite.com/e/tickets-bouw-je-eigen-bibberspiraal-158486301795).

# Maaspoort Kids Repair Cafe

Er komen twee repair cafe's in samenwerking met Repair cafe Maaspoort. We gaan kapot kinderspeelgoed repareren. Heb je kapot speelgoed of een zielige knuffel of pop die gewond is geraakt ben je van harte welkom op zaterdag 19 juni en zaterdag 3 juli van 14.00 tot 16.00 in de Maaspoort Kids ruimte in SCC De Schans.

Let op: papa's en mama's die met een kapotte stofzuiger of senseo voor onze neus staan zullen we niet direct wegsturen, maar kinderen gaan deze middagen natuurlijk voor!
Voor de goede orde: reparaties worden door vrijwilligers uitgevoerd. Er zijn geen kosten aan verbonden maar er zit evenmin garantie op, en deze reparaties zijn dus op eigen risico van de eigenaar. Het is fijn als je vooraf even laat weten als je komt en wat je meeneemt omdat we natuurlijk nog steeds met coronabeperkingen zitten.

Wanneer: zaterdag 19 juni van 2 tot 4 uur en zaterdag 3 juli van 2 tot 4 uur
Waar: SCC de Schans in de Maaspoort Kids ruimte
Voor: kinderen uit de Maaspoort van 4 tot 12 jaar

# Inschrijven voor onze nieuwsbrief

Wil je op de hoogte blijven van onze nieuwste activiteiten en ons laatste nieuws. Meld je dan aan voor onze nieuwsbrief. Dat kan via [deze link van MailChimp](https://mailchi.mp/8e27115a6d78/maaspoort-kids-nieuwsbrief).


# Word jij onze zonnebloemheld?

**!!! Verlengd tot en met 15 mei !!!**

Maaspoort Kids heeft weer wat leuks: wie kweekt er deze zomer de grootste of de mooiste zonnebloem?

Je krijgt van ons een gratis zakje met zaden en instructies en dan kun je aan de gang. Het beste resultaat krijg je als je eerst
binnen begint en later de kleine plantjes buiten zet.

Later deze zomer zullen we vragen om foto's van jouw zonnebloem(en) in te sturen. Je mag best tussendoor zelf al eens een
foto sturen naar ons email adres [activiteiten@maaspoortkids.nl](mailto:activiteiten@maaspoortkids.nl?subject=zonnenbloem).

[Hier](https://www.maaspoortkids.nl/downloads/zonnebloem_actie_flyer.pdf) vind je de flyer met alle informatie.

# Paas knutsel actie

Net als de lichtjesactie met kerst gaan we een paasverrassing knutselen voor mensen uit de buurt die wel wat extra
paassfeer kunnen gebruiken. We hebben tot 31 maart de tijd om 75 mandjes te knutselen. Een hele klus, maar met z’n allen
gaat het lukken! Doe jij ook mee? De handleiding vind je [hier](https://www.maaspoortkids.nl/downloads/handleiding-paasmandjes_maken.pdf).

# Maak je eigen sleutelhanger

**!!! Verlengd tot en met 15 mei !!!**

We hebben weer iets leuk voor jullie!

Sinds januari werken Maaspoort Kids en CoderDojo Maaspoort samen. Helaas kunnen we nog geen echte dojo organiseren en
daarom hebben we een offline activiteit bedacht, namelijk 3D ontwerpen en printen.

Wat is er leuker dan zelf iets bedenken en ontwerpen en het dan ook nog eens echt (laten) maken. We gaan dus onze 3D
printer weer aan het werk zetten. We hebben een handleiding gemaakt, daarmee kun je aan de slag en met deze handleiding
moet dat lukken. Mocht dat niet zo zijn, stuur ons dan een mailtje en dan kijken we of we je verder kunnen helpen. Als
je ontwerp klaar is, sla je het op in een bestand en stuur je het bestand met het ontwerp naar ons toe, wij gaan het
voor jou printen en leveren het thuis bij je af. Hoe tof is dat. Het kan even duren want elk ontwerp kost bijna een half
uur om te printen.

Wat heb je nodig: een computer met internet en een browser. Een Chromebook gaat ook prima. Een iPad/tablet kan ook, maar
is wat lastiger omdat je geen muis hebt. We gebruiken het gratis programma TinkerCad, je hoeft niets te downloaden en
alleen maar een account aan te maken.

De handleiding vind je [hier](https://www.maaspoortkids.nl/downloads/handleiding-maak_je_eigen_sleutelhanger.pdf).
Daarin staat ook alle informatie die je nodig hebt.

**Belangrijk:** Deze activiteit loopt tot en met 15 mei 2021, tot die datum kunnen we voor je printen.

## Voor inschrijven en informatie

Ga snel snel naar de evenementen pagina [https://www.maaspoortkids.nl/evenementen/](/evenementen/)
